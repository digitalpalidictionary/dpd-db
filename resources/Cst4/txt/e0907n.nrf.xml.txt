


.. namo tassa bhagavato arahato sammāsambuddhassa..
aṭṭhakathā
saṃgāyanassa pucchā-vissajjanā
sadevakopi  ce loko, āgantvā tāsayeyya maṃ.
na me paṭibalo assa, janetuṃ bhayabheravaṃ..
sacepi tvaṃ mahiṃ sabbaṃ, sasamuddaṃ sapabbataṃ.
ukkhipitvā mahānāga, khipeyyāsi mamūpari.
neva me sakkuṇeyyāsi, janetuṃ bhayabheravaṃ.
aññadatthu tavevassa, vighāto uragādhipa..
mā  dāni kodhaṃ janayittha, ito uddhaṃ yathā pure.
sassaghātañca mākattha, sukhakāmā hi pāṇino.
karotha mettaṃ sattesu, vasantu manujā sukhaṃ..
cattāro  āsīvisā uggatejā ghoravisāti kho bhikkhave catunnetaṃ mahābhūtānaṃ adhivacanaṃ.
pañca  vadhakā paccatthikāti kho bhikkhave pañcannetaṃ upādānakkhandhānaṃ adhivacanaṃ.
chaṭṭho  antaracaro vadhako ukkhittāsikoti kho bhikkhave nandīrāgassetaṃ adhivacanaṃ.
suñño  gāmoti kho bhikkhave channetaṃ ajjhattikānaṃ āyatanānaṃ adhivacanaṃ.
corā  gāmaghātakāti kho bhikkhave channetaṃ bāhirānaṃ āyatanānaṃ adhivacanaṃ.
mahāudakaṇṇavo  kho bhikkhave catunnetaṃ oghānaṃ adhivacanaṃ.
orimaṃ  tīraṃ sāsaṅkaṃ sappaṭibhayanti kho bhikkhave sakkāyassetaṃ adhivacanaṃ.
pārimaṃ  tīraṃ khemaṃ appaṭibhayanti kho bhikkhave nibbānassetaṃ adhivacanaṃ.
vīriyārambhassetaṃ  adhivacanaṃ.
gantvā  kasmīragandhāraṃ, isi majjhantikā tadā.
duṭṭhaṃ nāgaṃ pasādetvā, mocesi bandhanā bahū..
punapi  bhante dakkhemu saṅgati ce bhavissati.
ajjāpi  santānamayaṃ, mālaṃ ganthenti nandane.
devaputto javo nāma, yo me mālaṃ paṭicchati..
muhuttoviya  so dibbo, idha vassāni soḷasa.
rattindivo ca so dibbo, mānusiṃ sarado sataṃ..
iti kammāni anventi, asaṅkheyyāpi jātiyo.
kalyāṇaṃ yadi vā pāpaṃ, na hi kammaṃ vinassati..
yo  icche puriso hotuṃ, jāti jāti punappunaṃ.
paradāraṃ vivajjeyya, dhotapādova kaddamaṃ..
yā  icche puriso hotuṃ, jāti jāti punappunaṃ.
sāmikaṃ apacāyeyya, indaṃva paricārikā..
yo  icche dibbabhogañca, dibbamāyuṃ yasaṃ sukhaṃ.
pāpāni parivajjetvā, tividhaṃ dhammamācare..
yaṃ  bhikkhave sadevakassa lokassa samārakassa sabrahmakassa sassamaṇabrāhmaṇiyā pajāya sadevamanussāya diṭṭhaṃ sutaṃ mutaṃ viññātaṃ pattaṃ pariyesitaṃ anuvicaritaṃ manasā, tamahaṃ jānāmi tamahaṃ abhiññāsiṃ, taṃ tathāgatassa viditaṃ, taṃ tathāgato na upaṭṭhāti.
iti  kho bhikkhave tathāgato diṭṭhasutamutaviññātabbesu dhammesu tādīyeva tādī, tumhā ca pana tādimhā añño tādī uttaritaro vā paṇītataro vā natthīti vadāmi.
suvaṇṇabhūmiṃ  gantvāna, soṇuttarā mahiddhikā.
pisāce niddhametvāna, brahmajālamadesisuṃ..
samaṇā  mayaṃ mahārāja, dhammarājassa sāvakā.
taveva anukampāya, jambudīpā idhāgatā..
ahaṃ buddhañca dhammañca, saṅghañca saraṇaṃ gato,
upāsakattaṃ desesiṃ, sakyaputtassa sāsane..
tena  samayena buddho bhagavā verañjāyaṃ viharati naḷerupuci mandamūle.
saggārohaṇasopāṇaṃ, aññaṃ sīlasamaṃ kuto.
dvāraṃ vā pana nibbāna, nagarassa pavesane..
alameva  kātuṃ kalyāṇaṃ, dānaṃ dātuṃ yathārahaṃ.
pāṇiṃ kāmadadaṃ disvā, ko puññaṃ nakarissati..
dassāmannañca  pānañca, vatthasenāsanāni ca.
papañca udapānañca, dugge saṅkamanāni ca..
mahāaṭṭhakathañceva, mahāpaccarimevaca.
kurundiñcāti tissopi, sīhaḷaṭṭhakathā imā.
buddhamittoti nāmena, visutassa yasassino.
vinayaññussa dhīrassa, sutvā therassa santike..
upaddavākule  loke, nirupaddavato ayaṃ.
ekasaṃvacchareneva, yathā niṭṭhaṃ upāgatā.
evaṃ sabbassa lokassa, niṭṭhaṃ dhammūpasaṃhitā.
sīghaṃ gacchantu ārambhā, sabbepi nirupaddavā..
ciraṭṭhitatthaṃ  dhammassa, karontena mayā imaṃ.
saddhammabahumānena, yañca puññaṃ samācitaṃ.
sabbassa ānubhāvena, tassa sabbepi pāṇino.
bhavantu dhammarājassa, saddhammarasasevino..
ciraṃ  tiṭṭhatu saddhammo, kāle vassaṃ ciraṃ pajaṃ.
tappetu devo dhammena, rājā rakkhatu mediniṃ..
tāva tiṭṭhatu lokasmiṃ, lokanittharaṇesinaṃ.
dassentī kulaputtānaṃ, nayaṃ sīlavisuddhiyā.
yāva buddhoti nāmampi, suddhacittassa tādino.
lokamhi lokajeṭṭhassa, pavattati mahesino..
karuṇāsītalahadayaṃ, paññāpajjotavihatamohatamaṃ.
sanarāmaralokagaruṃ, vande sugataṃ gativimuttaṃ..
buddhopi  buddhabhāvaṃ, bhāvetvā ceva sacchikatvāca.
yaṃ upagato gatamalaṃ, vande tamanuttaraṃ dhammaṃ..
sugatassa orasānaṃ, puttānaṃ mārasenamathanānaṃ.
aṭṭhannampi samūhaṃ, sirasā vande ariyasaṅghaṃ..
dīghassa  dīghasuttaṅkitassa, nipuṇassa āgamavarassa.
buddhānubuddhasaṃvaṇṇitassa, saddhāvahaguṇassa..
sammāsambuddheneva  hi tiṇṇampi piṭakānaṃ atthavaṇṇanākkamo bhāsito, yāpakiṇṇakadesanāti vuccati, tato saṃgāyanādivasena sāvakehīti ācariyā vadanti.
atthappakāsanatthaṃ, aṭṭhakathā ādito vasisatehi.
pañcahi yāsaṅgītā, anusaṅgītā ca pacchāpi..
majjhe  visuddhimaggā, esa catunnampi āgamānañhi.
ṭhatvā pakāsayissati, tattha yathā bhāsitamatthaṃ.
icceva kato tasmā, tampi gahetvāna saddhimetāya.
aṭṭhakathāya vijānātha, dīghāgamanissitaṃ atthaṃ..
atthānaṃ  sūcanato, suvuttato savanatothasūdanato,
suttāṇā suttasabhāgatoca, suttanti akkhātaṃ..
sududdasaṃ  sunipuṇaṃ, yatthakāmanipātinaṃ.
cittaṃ rakkhetha medhāvī, cittaṃ guttaṃ sukhāvahaṃ..
so  evaṃ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite ānañjappatte ñāṇadassanāya cittaṃ abhinīharati abhininnāmeti –
yaṃhitaṃ  bhikkhave sammāvadamāne vadeyya samantapāso mārassāti, mātugāmaṃyeva sammā vadamāno vadeyya samantapāso mārassāti.
yo  bhikkhu divasaṃ caṅkamena nisajjāya ca āvaraṇīyehi dhammehi cittaṃ parisodhetvā.
iti  cittakiriyavāyodhātuvipphāravasena ayaṃ kāyasammato aṭṭhisaṅghāto abhikkamati.
karuṇā  viya sattesu, paññā yassa mahesino.
ñeyyadhammesu sabbesu, pavattittha yathāruci..
dasāya  tāya sattesu, samussāhitamānaso.
pāṭihīrāvasānamhi, vasanto tidasālaye.
pāricchattakamūlamhi, paṇḍukambalanāmake.
silāsane sannisinno, ādiccova yugandhare..
cakkavāḷasahassehi, dasāhāgamma sabbaso.
sannisinnena devānaṃ, gaṇena parivārito.
mātaraṃ pamukhaṃ katvā, tassā paññāya tejasā.
abhidhammakathāmaggaṃ, devānaṃ sampavattayi..
tassa  pāde namassitvā, sambuddhassa sirīmato.
saddhammañcassa pūjetvā, katvā saṅghassa cañjaliṃ..
yaṃ  devadevo devānaṃ, desetvā nayato puna.
therassa sāriputtassa, samācikkhi vināyako..
anotattadahe katvā, upaṭṭhānaṃ mahesino.
yañca sutvāna so thero, āharitvā mahītalaṃ..
bhikkhūnaṃ parirudāhāsi, iti bhikkhūhi dhārito.
saṅgītikāle saṃṅgīto, vedehamuninā puna..
yaṃ  karomasi brahmuno, samaṃ devehi mārisa.
tadajja tuyhaṃ kassāma, handa sāmaṃ karoma te..
atthaṃ  pakāsayissāmi, āgamaṭṭhakathāsupi.
gahetabbaṃ gahetvāna, tosayanto vicakkhaṇe..
itime  bhāsamānassa, abhidhammakathaṃ imaṃ.
avikkhittā nisāmetha, dullabhāhiayaṃkathā..
etthete  pāpakā akusalā dhammā aparisesā nirujjhanti.
cakkhuṃ  cāvuso paṭicca rūpeca uppajjati cakkhuviññāṇaṃ, tiṇṇaṃ saṅgati phasso, phassapaccayā vedanā, yaṃ vedeti, taṃ sañjānāti. yaṃ sañjānāti, taṃ vitakketi, yaṃ vitakketi, taṃ papañceti, yaṃ papañceti, tato nidānaṃ purisaṃ papañcasaññāsaṅkhā samudācaranti atītānāgatapaccuppannesu cakkhuviññeyyasu rūpesu –
purimā  bhikkhave koṭi na paññāyati avijjāya.
attheva  gambhīragataṃ sudubbudhaṃ,
sayaṃ abhiññāya sahetusambhavaṃ.
yathānupubbaṃ nikhilena desitaṃ,
mahesinā rūpagataṃva passati..
abhikkamissāmi  paṭikkamissāmīti hi cittaṃ uppajjamānaṃ rūpaṃ samuṭṭhāpeti.
na  antalikkhena na samuddamajjhe,
na pabbatānaṃ vivaraṃ pavissa.
na vijjate so jagatippadeso,
yatthaṭṭhito mucceyya pāpakammā..
yaṃ  pattaṃ kusalaṃ tassa, ānubhāvena pāṇino.
sabbe saddhammarājassa, ñatvā dhammaṃ sukhāvahaṃ.
pāpuṇantu visuddhāya, sukhāya paṭipattiyā.
asokamanupāyāsaṃ, nibbānasukhamuttamaṃ..
ciraṃ tiṭṭhatu saddhammo, dhamme hontu sagāravā.
sabbepi sattā kālena, sammā devo pavassatu.
yathā rakkhiṃsu porāṇā, surājāno tathevimaṃ.
rājā rakkhatu dhammena, attanova pajaṃpajaṃ..
tāva  tiṭṭhatu lokasmiṃ, lokanittharaṇesinaṃ.
dassentī kulaputtānaṃ, nayaṃ paññāvisuddhiyā.
yāva buddhoti nāmampi, suddhacittassa tādino.
lokamhi lokajeṭṭhassa, pavattati mahesino..
dutiyasannipāta
mahāpadānasutta aṭṭhakathā
pucchā – aṭṭhakathā  saṃgītiyā āvuso paṭhame sannipāte sakalā ca vinayasaṃvaṇṇanā dīghanikāye ca sīlakkhandhavaggavaṇṇanā abhidhamme ca dhammasaṅgahasaṃvaṇṇanā saṃgītā therehi chaṭṭhasaṃgītikārehi. idāni pana dutiye sannipāte dīghanikāye mahāvaggavaṇṇanāto paṭṭhāya tadavasesānaṃ yathāvavatthitasaṃvaṇṇanānaṃ saṃgāyanokāso anuppatto. tasmā imissā dutiyasannipātasaṃgītiyā pubbakiccavasena yathānuppattāya mahāvagge mahāpadānasuttasaṃvaṇṇanāya pucchāvissajjanaṃ kātuṃ samārabhāma. mahāpadānasuttassa āvuso nidāne pariyāpannassa ‘‘karerikuṭikāya’’ntipadassa attho kathaṃ aṭṭhakathācariyena kathito.
vissajjanā – mahāpadānasuttassa bhante nidāne pariyāpannassa karerikuṭikāyantipadassa attho ‘‘karerikuṭikāya’’nti karerīti varuṇarukkhassa nāmaṃ. karerimaṇḍapo tassā kuṭikāya  dvāre ṭhito, tasmā karerikuṭikāti vuccati. yathā kosambarukkhassa dvāreṭhitattā kosambakuṭikāti evamādinā bhante aṭṭhakathācariyena kathito.
karerikuṭikāyanti  karerīti varuṇarukkhassa nāmaṃ.
karerimaṇḍapo  tassā kuṭikāya dvāre ṭhito, tasmā karerikuṭikāti vuccati. yathā kosambarukkhassa dvāre ṭhitattā ekāsambakuṭikāti.
antojetavane kira karerikuṭi kosambakuṭi gandhakuṭi salaḷāgāranti cattāri mahāgehāni –
ekekaṃ satasahassapariccāgena nipphannaṃ.
tesu salaḷāgāraṃ raññā pasenadinā kāritaṃ.
pubbenivāsa
pucchā – tattheva  āvuso nidāne pubbenivāsapaṭisaṃyuttā dhammīkathā udapādītivacanassa attho kathaṃ aṭṭhakathācariyena kathito.
vissajjanā – tattheva bhante nidāne pubbenivāsapaṭisaṃyuttā dhammīkathā udapādīti vacanassa attho pubbenivāsapaṭisaṃyuttāti ekampijātiṃ dvepi jātiyoti evaṃ nibaddhena pubbenivuṭṭhakhandhasantānasaṅkhātena pubbenivāsena saddhiṃ yojetvā pavattitā. dhammīti dhammasaṃyuttā. udapādīti aho acchariyaṃ dasabalassa pubbenivāsañāṇaṃ. pubbenivāsaṃ nāma ke anussaranti ke nānussarantīti diṭṭhiyā anussaranti, sāvakā sa paccekabuddhā ca buddhā ca anussaranti. kataradiṭṭhiyo anussaranti. ye aggapattā kammavādino tepi cattālīsaṃyeva kappe anussaranti, na tato paranti evamādinā bhante aṭṭhakathācariyena kathito.
pubbenivāsapaṭisaṃyuttāti  ekampi jātiṃ dvepi jātiyoti evaṃ nibaddhena pubbenivuṭṭhakhandhasantānasaṅkhātena pubbenivāsena saddhiṃ yojetvā pavattitā.
kappaparicchedavāra
pucchā – tasmiṃ  āvuso mahāpadānasutte uddesavāre navasu paricchedavāresu paṭhame kappaparicchedavāre bhaddakappeti padassa attho aṭṭhakathācariyena kathaṃ kathito.
vissajjanā – tasmiṃ  bhante mahāpadānasutte uddesavāre navasu paricchedavāresu paṭhame kappaparicchedavāre bhaddakappeti padassa attho bhaddakappeti pañcabuddhuppādapaṭimaṇḍitattā sundarakappe sārakappeti bhagavā imaṃ kappaṃ thomento evamāha. yato paṭṭhāya kira amhākaṃ bhagavā abhinīhāro kato, ekasmiṃ antare ekasmimpi kappe pañcabuddhā nibbattā nāma natthīti evamādinā bhante aṭṭhakathācariyena kathito.
vipassissa  bhikkhave bhagavato ito so bhikkhave chanavutikappe yaṃ vipassī bhagavā arahaṃ sammāsambuddho loke udapādi –
saddakappeti pañcabuddhuppādapaṭimaṇḍitattā sundarakappe sārakappeti bhagavā imaṃ kappaṃ thomento evamāha –
‘‘yato paṭṭhāya kira amhākaṃ bhagavatābhinīhāro kato, etasmiṃ antare ekasmimpi kappe pañcabuddhā nibbattā nāma natthi’’ –
āyuparicchedavāra
pucchā – catutthe  panāvuso āyuparicchedavāre appaṃ vā bhiyyoti etesaṃ padānaṃ attho kathaṃ aṭṭhakathācariyena kathito.
vissajjanā – catutthe pana bhante āyuparicchedavāre appaṃ vā bhiyyoti etesaṃ padānaṃ attho ‘‘appaṃ vā bhiyyoti vassasatato vā upari appaṃ, aññaṃ vassasataṃ apatvā vīsaṃ vā tiṃsaṃ vā cattālīsaṃ vā paṇṇāsaṃ vā saṭṭhi vā vassāni jīvati. evaṃ dīghāyuko pana atidullabho, asuko kira evaṃ ciraṃ jīvatīti tattha tattha gantvā daṭṭhabbo hotī’’ti evamādinā bhante tattha aṭṭhakathācariyena kathito.
mayhaṃ  bhikkhave etarahi appakaṃ āyuppamāṇaṃ parittaṃ lahukaṃ yo ciraṃ jīvati so vassasataṃ appaṃ vā bhiyyo.
appaṃ vā bhiyyoti vassasatato vā upari appaṃ, ayyaṃ vassasataṃ apatvā vīsaṃ vā tiṃsaṃ vā cattālīsaṃvā vā paṇṇāsaṃ vā saṭṭhi vā vassāni jīvati–
upaṭṭhākaparicchedavāra
pucchā – aṭṭhame  panāvuso upaṭṭhākaparicchedavāre ānandotipade kathaṃ aṭṭhakathācariyena vaṇṇito.
vissajjanā – aṭṭhame pana bhante upaṭṭhākaparicchede pana ānandoti nibaddhupaṭṭhākabhāvaṃ sandhāya vuttanti evamādinā bhante aṭṭhakathācariyena vaṇṇito.
mayhaṃ  bhikkhave etarahi ānando nāma bhikkhu upaṭṭhāko ahosi aggupaṭṭhāko–
bhagavatohi  paṭhamabodhiyaṃ anibaddhā upaṭṭhākā ahesuṃ.
ekadā nāgasamālo pattacīvaraṃ gahetvā vicari.
idameva  te kāraṇaṃ sallakkhetvā nivārayimha.
ekacce  bhikkhū iminā maggena gacchāmāti vutte aññena gacchanti.
uṭṭhehi  āvuso ānanda, uṭṭhehi āvuso ānanda.
kaṃ panettha ānanda ādīnavaṃ passasi.
kaṃ  panettha ānanda ānisaṃsaṃ passasi.
samavattakkhandho  atulo, suppabuddho ca uttaro.
sattavāho vijitaseno, rāhulo bhavati sattamo –
sutanā  sabbakāmāca, sucittā atha rocinī.
rucaggatī sunandāca, bimbā bhavati sattamā..
anekajātisaṃsāraṃ, sandhāvissaṃ anibbisaṃ.
gahakāraṃ gavesanto, dukkhā jāti punappunaṃ.
gahakāraka diṭṭhosi, puna gehaṃ na kāhasi..
sabbā te phāsukā bhaggā, gahakūṭaṃ visaṅkhataṃ.
visaṅkhāragataṃ cittaṃ, taṇhānaṃ khayamajjhagā..
ayoghanahatasseva, jalato jātavedaso.
anupubbūpasantassa, yathā na ñāñate gati.
evaṃ sammāvimuttānaṃ, kāmabandhoghatārinaṃ.
paññāpetuṃ gati natthi, pattānaṃ acalaṃ sukhaṃ..
na  pana bhagavā milakkhusadiso hoti nāpi āmuttamaṇikuṇḍalo.
te pana attano samānasaṇṭhānameva passanti.
na  kho ānanda ettāvatā tathāgato sakkato vā hoti garukato vā mānito vā pūjito vā apacito vā.
kasmā  pana bhagavā aññattha ekaṃ umāpupphamattampi gahetvā buddha guṇe āvajjetvā katāya pūjāya buddhañāṇenāpi aparicchinnaṃ vipākaṃ vaṇṇetvā–
yo  kho ānanda bhikkhu vā bhikkhunī vā upāsako vā upāsikā vā dhammānudhammappaṭipanno viharati sāmīcippaṭipanno anudhammacārī so tathā gataṃ sakkaroti garukaroti māneti pūjeti apaciyati paramāya –
siyā  kho panānanda tumhākaṃ evamassa ‘atītasatthukaṃ pāvacanaṃ, natthi no satthā’ti.
na  kho panetaṃ ānanda evaṃ daṭṭhabbaṃ.
dhammopi desito ceva paññattoca, vinayopi desito ceva paññatto ca–
assosi  kho rājā māgadho ajātasattu vedehiputto bhagavā kira kusinārāyaṃ parinibbutoti.
satthā nāma parinibbuto, na so sakkā puna āharituṃ, pothujjanikasaddhāya pana amhākaṃ raññā sadiso natthi, sace esa imināva niyāmena suṇissati, hadayamassa phalissati. rājā kho pana amhehi anurakkhitabboti.
deva  amhehi supinako diṭṭho, tassa paṭighātatthaṃ tumhehi dukūladupaṭṭaṃ nivāsetvā yathā nāsāpuṭamattaṃ paññāyati, evaṃ catumadhuradoṇiyā nipajjituṃ vaṭṭatīti.
deva  maraṇato muccanakasatto nāma natthi, amhākaṃ āyuvaḍḍhano cetiyaṭṭhānaṃ puññakkhettaṃ abhisekasiñcako so bhagavā satthā kusinārāya parinibbutoti.
bhagavā  sabbaññu nanu imasmiṃ ṭhāne nisīditvā dhammaṃ desayittha, sokasallaṃ me vinodayittha, tumhe mayhaṃ sokasallaṃ nīharittha, ahaṃ tumhākaṃ saraṇaṃ gato, idāni pana me paṭivacanampi na detha bhagavāti.
nanu  bhagavā ahaṃ aññadā evarūpe kāle tumhe mahābhikkhu saṅghaparivārā jambudīpatale cārikaṃ carathāti suṇomi.
mama parideviteneva na sijjhati, dasabalassa dhātuyo āharāpessāmīti evaṃ assosi.
sace  dassanti, sundaraṃ. no ce dassanti, āharaṇupāyena āharissāmīti caturaṅginiṃ senaṃ sannayhitvā sayampi nikkhantoyeva.
yathā ca ajātasattu, evaṃ licchavī ādayopi.
amhākaṃ  dhātuyo vā dentu, yuddhaṃ vāti kusinārānagaraṃ parivāretvā ṭhite etaṃ bhagavā amhākaṃ gāmakkhettehi paṭivacanaṃ avocuṃ.
na mayaṃ satthu sāsanaṃ pahiṇimha, nāpi gantvā ānayimha. satthā pana sayameva āgantvā sāsanaṃ pesetvā amhe pakkosāpesi. tumhepi kho pana yaṃ tumhākaṃ gāmakkhette ratanaṃ uppajjati. na taṃ amhākaṃ detha. sadevake ca loke buddharatanasamaṃ ratanaṃ nāma natthi, evarūpaṃ uttamaratanaṃ labhitvā mayaṃ nadassāma, na kho pana tumhehiyeva mātuthanato khīraṃ pītaṃ. amhehipi mātuthanato khīraṃ pītaṃ, na tumheyeva purisā, amhepi purisā. hotūti aññamaññaṃ ahaṃkāraṃ katvā sāsanapaṭisāsanaṃ pesenti. aññamaññaṃ mānagajjitaṃ gajjanti.
ete  rājāno bhagavato parinibbutaṭṭhāne vivādaṃ karonti, na kho panetaṃ patirūpaṃ, alaṃ iminā kalahena, vūpasamessāmi nanti.
ācariyassa  viya bho saddo, ācariyassa viya bho saddoti sabbe niravā ahesuṃ.
(1)
suṇantu bhonto mama ekavācaṃ,
amhāka buddho ahu khantivādo.
nahi  sādhuyaṃ uttamapuggalassa,
sarīrabhāge siyā sampahāro..
(2)
sabbeva bhonto sahitā samaggā,
sammodamānā karomaṭṭhabhāge.
vitthārikā hontu, disāsu thūpā.
bahū janā cakkhumato pasannā..
na  hi sādhukaṃ uttamapuggalassa, sarīrabhāge siyā sampahāroti na hi sādhuyanti na hi sādhu ayaṃ –
bhagavā  sabbasu pubbe mayaṃ tumhākaṃ dvattiṃsamahāpurisalakkhaṇapaṭimaṇḍitaṃ chabbaṇṇabuddharasmikhacitaṃ asītianubyañjanasamujjalitasobhaṃ suvaṇṇavaṇṇaṃ sarīraṃ addasāma, idāni pana suvaṇṇavaṇṇāva dhātuyo avasiṭṭhā jātā, nayuttamidaṃ bhagavā tumhākanti parideviṃsu.
kena  nu kho sadevakassa lokassa kaṅkhacchedanatthāya catusaccakathāya paccayabhūtā bhagavato dakkhiṇadāṭhā gahitāti olokento brāhmaṇena gahitāti disvā brāhmaṇopi daṭhāya anucchavikaṃ sakkāraṃ nasakkhissati gaṇhāmi natthi veṭṭhantarato gahetvā suvaṇṇacaṅkoṭake ṭhapetvā devalokaṃ netvā cūḷāmaṇicetiye patiṭṭhapesi –
rājagahe  bhagavato sarīrānaṃ thūpañca mahañca akāsi.
samaṇassa  gotamassa parinibbutakālato paṭṭhāya balakkārena sādhukīḷitāya upaddutumha, sabbe no kammantā naṭṭhāti.
mahājano manaṃ padosetvā apāye nibbattīti disvā sakkaṃ devarājānaṃ dhātuāharaṇūpāyaṃ kāressāmāti tassa santikaṃ  gantvā tamatthaṃ ārocetvā dhātuāharaṇūpāyaṃ karomi mahārājāti āhaṃsu.
bhante puthujjano nāma ajātasattunā samo saddho nāma natthi, na so mama vacanaṃ karissati, apica kho māravibhiṃ sakasadisaṃ vibhiṃsakaṃ dassessāmi mahāsaddaṃ sāvessāmi yakkhagāhakakhipitakaarocake karissāmi, tumhe amanussā mahārāja kupitā dhātuyo āharāpethāti vadeyyātha, evaṃ so āharāpessatīti–
mahārāja  amanussā kupitā, dhātuyo āharāpehīti bhaṇiṃsu.
na tāva bhante mayhaṃ cittaṃ tussati, evaṃ santepi āharantūti āha.
mahārāja  ekaṃ dhātunidhānaṃ kātuṃ vaṭṭatīti āha.
anāgate  laṅkādīpe mahāvihāre mahācetiyamhi nidahissanti.
mahāsāvaka cetī
imasmiṃ  ṭhāne yo pāsāṇo atthi, so antaradhāyatu, paṃsu suvisuddhā hotu, udakaṃ mā uṭṭhahatūti adhiṭṭhāsi.
idha rājā kiṃ kāretīti pucchantānampi mahāsāvakānaṃ cetiyānīti vadanti.
mālā  mā milāyantu, gandhā mā vinassantu, dīpā mā vijjhāyantūti adhiṭṭhahitvā suvaṇṇapaṭṭe akkharāni chindāpesi –
anāgate piyadoso nāma kumāro chattaṃ ussāpetvā asoko dhammarājā bhavissati, so imā dhātuyo vitthārikā karissatīti.
anāgate  daliddarājā imaṃ maṇiṃ gahetvā dhātūnaṃ sakkāraṃ karotūti akkharaṃ chindāpesi.
tāta ajātasattunā dhātunidhānaṃ kataṃ, ettha ārakkhaṃ paṭṭhapehīti pahiṇi.
parikkhīṇodāni  me āyūti aññāsi.
yesañca devaputtānaṃ maraṇanimittāni āvi bhavanti.
nassati  vata bho me ayaṃ sampattīti bhayābhibhūto ahosi.
atthi nu kho koci samaṇo vā brāhmaṇo vā lokapitā maho mahābrahmāvā, yo me hadayanissitaṃ sokasallaṃ samuddharitvā imaṃ sampattiṃ thāvaraṃ kareyyāti olokento kañci adisvā puna addasa mādisānaṃ satasahassānampi uppannaṃ sokasallaṃ sammāsambuddho uddharituṃ paṭibaloti.
aparipakkaṃ  tāvassa ñāṇaṃ, katipāhaṃ pana atikkamitvā mayi indasālaguhāyaṃ viharante pañca pubbanimittāni disvā maraṇabhayabhīto dvīsu devalokesu devatāhi saddhiṃ upasaṅkamitvā cuddasa pañhe pucchitvā upekkhāpañhavissajjanāvasāne asītiyā devatāsahassehi saddhiṃ sotāpattiphale patiṭṭhahissatīti cintetvā okāsaṃ nākāsi.
mama  pubbepi ekakassa gatattā satthārā okāso nakato, addhā me natthi maggaphalassa upanissayo, ekassa pana upanissaye sati cakkavāḷapariyantāyapi parisāya bhagavā dhammaṃ desetiyeva. avassaṃ kho pana dvīsu devalokesu kassaci devassa upanissayo bhavissati, taṃ sandhāya satthā dammaṃ desessati. taṃ sutvā ahampi attano domanassaṃ vūpasamessāmīti.
dvīsu  devalokesu devatā gahetvā dhurena paharantassa viya satthāraṃ upasaṅkamituṃ nayuttaṃ, ayaṃpana pañcasikho dasabalassa upaṭṭhāko  vallabho icchiticchitakkhaṇe gantvā pañhaṃ pucchitvā dhammaṃ suṇāti, imaṃ purato pesetvā okāsaṃ kāretvā iminā katokāse upasaṅkamitvā pañhaṃ pucchissāmīti okāsakaraṇatthaṃ āmantesi.
evaṃ mahārāja hotu, bhaddaṃ tava yo tvaṃ maṃ ehi mārisa uyyāna kīḷādīni vā naṭasamajjādīni vā dassanāya gacchāmāti avatvā buddhaṃ passissāma dhammaṃ sossāmāti vadasīti daḷhataraṃ upatthambhento devānamindassa vacanaṃ paṭissutvā anucariyaṃ sahacaraṇaṃ ekato gamanaṃ upāgami.
vande  te pitaraṃ bhadde, timbaruṃ sūriyavacchase.
yena jātāsi kalyāṇī, ānandajananī mama..
evaṃ vutte bhagavā pañcasikhaṃ gandhabbadevaputtaṃ etadavoca. saṃsandati kho te pañcasikha tantissaro gītassarena gītassaro ca tantissarena, naca pana te pañcasikha tantissaro gītassaraṃ ativattati gītassaro ca tantissaraṃ. kadā saṃyūḷhā pana te pañcasikha vmi gāthā buddhūpasañhitā dhammūpasañhitā saṃyūpasañhitā arahantūpasañhitā kāmūpasañhitāti –
bhagavatā  pañcasikhassa okāso nakatoti devatā gahetvā tatova paṭinivatteyya. tato mahājāniyo bhaveyya, vaṇṇe pana kathite kato bhagavatā pañcasikhassa okāsoti devatāhi saddhiṃ upasaṅkamitvā pañhaṃ pucchitvā vissajjanāvasāne asītiyā devatāsahassehi saddhiṃ sotāpattiphale patiṭṭhahissatīti ñatvā vaṇṇaṃ kathesi.
atha  kho bhagavā sakkaṃ devānamindaṃ etadavoca ‘‘acchariyamidaṃ āyasmato kosiyassa, abbhutamidaṃ āyasmato kosiyassa tāva bahukiccassa bahukaraṇīyassa yadidaṃ idhāgamana’’nti.
cirapaṭikāhaṃ bhante bhagavantaṃ dassanāya upasaṅkamitukāmo, api ca devānaṃ tāvatiṃsānaṃ kehici kehici kiccakaraṇīyehi byāvaṭo, evāhaṃ nāsakkhiṃ bhagavantaṃ dassanāya upasaṅkamituṃ.
te  ‘‘tava santakā, mama santakā’’ti nicchetuṃ asakkontā aḍḍaṃ karonti, sakkaṃ devarājānaṃ pucchanti, so ‘‘yassa vimānaṃ āsannataraṃ, tassa santakā’’ti vadati.
yassa  vimānaṃ olokentī ṭhitā, tassa santakāti vadati.
idheva  bhante kapilavatthusmiṃ gopikā nāma sakyadhītā ahosi buddhe pasannā dhamme pasannā saṅghe pasannā sīlesu paripūrakārinī, sā itthittaṃ virājetvā purisattaṃ bhāvetvā kāyassa bhedā paraṃ maraṇā sugatiṃ saggaṃ lokaṃ upapannā.
tassa  dhammassa pattiyā, āgatamhāsi mārisa.
katāvakāsā bhagavatā, pañhaṃ pucchemu mārisa..
puccha vāsava maṃ pañhaṃ, yaṃ kiñci manasicchasi.
tassa tasseva pañhassa, ahaṃ antaṃ karomi te..
kiṃ  saṃyojanā nu kho mārisa devā manussā asurā nāgā gandhabbā ye caññe santi puthukāyā, te averā adaṇḍā asapattā abyāpajjā viharemu averinoti iti ca nesaṃ hoti. atha ca pana saverā sadaṇḍā sasapattā sabyāpajjā viharanti saverinoti.
issāmacchariyasaṃyojanā  kho devānaminda devā manussā asurā nāgā gandhabbā yecaññe santi puthukāyā, te averā adaṇḍā asapattā abyāpajjā viharemu averinoti iti ca nesaṃhoti, atha ca pana saverā sadaṇḍā sasapattā sabyāpajjā viharanti saverinoti.
issatīti  issā, sā parasampattīnaṃ usūyanalakkhaṇā, tattheva anabhiratirasā, tato vimukhabhāvapaccupaṭṭhānā, parasampatti padaṭṭhānā, saṃyojananti daṭṭhabbā.
maccherabhāvo  macchariyaṃ, taṃladdhānaṃ vā labhitabbānaṃ vā attano sampattīnaṃ nigūhanalakkhaṇaṃ, tāsaṃyeva parehi sādhāraṇabhāva akkhamanarasaṃ, saṅkocanapaccupaṭṭhānaṃ, kaṭukañcukatā paccupaṭṭhānaṃ vā, attasampattipadaṭṭhānaṃ, cetaso virūpabhāvoti daṭṭhabbaṃ.
kiṃ  vaṇṇo esoti taṃ taṃ dosaṃ vadanto pariyattiñca kassaci kiñci adento dubbaṇṇo ceva eḷamūgoca hoti.
yāva  taṃ nappahīyati, tāva devamanussā averatādīni patthayantāpi verādīni naparimuccantiyeva.
atha  kho sakko devānamindo bhagavantaṃ uttari pañhaṃ apucchi–
issāmacchariyaṃ pana mārisa kiṃ nidānaṃ kiṃ samudayaṃ kiṃ jātikaṃ kiṃ pabhavaṃ, kismiṃ sati issāmacchariyaṃ hoti, kismiṃ asati issāmacchariyaṃ na hotīti.
issāmacchariyaṃ  kho devānaminda piyāppiyanidānaṃ piyāppiyasamudayaṃ piyāppiyajātikaṃ piyāppiyapabhavaṃ, piyāppiye sati issāmacchariyaṃ hoti, piyāppiye asati issāmacchariyaṃ nahotīti.
na  sakkā dātuṃ, kilamissati vā ukkaṇṭhissati vātiādīni vatvā macchariyaṃ karoti.
aho  vatassa evarūpaṃ na bhaveyyāti issaṃ karoti.
mayampetaṃ mamāyantā na paribhuñjāma, na sakkā dātunti macchariya karoti.
ṭhapetvā  maṃ ko añño evarūpassa lābhīti issaṃ vā karoti, yācito tāvakālikampi adadamāno macchariyaṃ vā karoti.
piyāppiyaṃ kho pana mārisa kiṃnidānaṃ kiṃsamudayaṃ kiṃjātikaṃ kiṃpabhavaṃ, kismiṃ sati piyāppiyaṃ hoti, kismiṃ asati piyāppiyaṃ na hotīti.
piyāppiyaṃ  kho devānaminda chandanidānaṃ chandasamudayaṃ chandajātikaṃ chandapabhavaṃ, chande sati piyāppiyaṃ hoti, chande asati piyāppiyaṃ na hotīti.
chandanidānantiettha  pariyesanachando, paṭilābhachando, paribhoga chando, sannidhichando, vissajjanachandoti pañcavidho chando.
ime  maṃ rakkhissanti gopissanti mamāyissanti samparivārayissantīti.
chando kho pana mārisa kiṃnidāno kiṃsamudayo kiṃjātiko kiṃpabhavo, kismiṃ sati chando hoti, kismiṃ asati chando nahotīti. chando kho devānaminda vitakkanidāno vitakkasamudayo vitakkajātiko vitakkapabhavo, vitakke sati chando hoti, vitakke asati chando na hotīti.
ettakaṃ  rūpassa bhavissati, ettakaṃ saddassa, ettakaṃ gandhassa, ettakaṃ rasassa, ettakaṃ phoṭṭhabbassa bhavissati, ettakaṃ mayhaṃ bhavissati, ettakaṃ parassa bhavissati, ettakaṃ nidahissāmi, ettakaṃ parassa dassāmīti vavatthānaṃ vitakkavinicchayena hoti. tenāha chando kho devānaminda vitakkanidānoti.
kathaṃ  paṭipanno pana mārisa bhikkhu papañcasaññāsaṅkhānirodhasāruppagāminiṃ paṭipadaṃ paṭipanno hotīti.
somanassaṃpāhaṃ  devānaminda duvidhena vadāmi sevitabbaṃpi asevitabbaṃpi. domanassaṃpāhaṃ devānaminda duvidhena vadāmi sevitabbaṃpi asevitabbaṃpi. upekkhaṃpāhaṃ devānaminda duvidhena vadāmi sevitabbaṃpi asevitabbaṃpi.
kiṃ  pana bhagavatā pucchitaṃ kathitaṃ apucchitaṃ, sānusandhikaṃ ananusandhikanti.
pucchitameva kathitaṃ no apucchitaṃ. sānusandhikameva no ananusandhikaṃ.
ime  pañcakkhandhā kiṃ hetukāti upaparikkhandho avijjādihetukāti passati.
ahosukhaṃ  ahosukhanti vācaṃ nicchārayamānavasena uppajjati.
ahodukkhaṃ  ahodukkhanti vippalāpayamānameva uppajjati.
‘‘somanassaṃpāhaṃ  devānaminda duvidhena vadāmi sevitabbaṃpi asevitabbaṃpī’’ti itikho panetaṃ vuttaṃ, kiñcetaṃ paṭicca vuttaṃ. tattha yaṃ jaññā somanassaṃ ‘‘imaṃ kho me somanassaṃ sevato akusalā dhammā abhivaḍḍhanti, kusalā dhammā parihāyantī’’ti, evarūpaṃ somanassaṃ na  sevitabbaṃ. tattha yaṃ jaññā somanassaṃ ‘‘imaṃ kho me somanassaṃ sevato akusalā dhammā parihāyanti, kusalā dhammā abhivaḍḍhantī’’ti, evarūpaṃ somanassaṃ sevitabbaṃ. tattha yaṃ ce savitakkaṃ savicāraṃ, yaṃce avitakkaṃ avicāraṃ, ye avitakke avicāre, te paṇītatare. ‘‘somanassaṃpāhaṃ devānaminda duvidhena vadāmi sevitabbaṃpi asevitabbaṃpī’’ti iti yaṃ taṃ vuttaṃ, idametaṃ paṭicca vuttaṃ.
na  laddhaṃ vata me sabrahmacārīhi saddhiṃ visuddhipavāraṇaṃ pavāretunti āvajjato domanassaṃ uppajjati, assudhārā pavattanti gāmanta pabbhāravāsī mahāsīvattherassa viya.
amhākaṃ  ācariyo aññesaṃ avassayo hoti, attano bhavituṃ na sakkoti, ovādamassa dassāmīti ākāsena gantvā vihārasamīpe otaritvā divāṭṭhāne nisinnaṃ ācariyaṃ upasaṅkamitvā vattaṃ dassetvā ekamantaṃ nisīdi.
kiṃ kāraṇā āgatosi piṇḍapātikāti āha.
na  te tumhākaṃ anumodanāya atthoti ākāse uppatitvā agamāsi.
imassa  bhikkhuno pariyattiyā kammaṃ natthi, mayhaṃ pana aṅkusako bhavissāmīti āgatoti ñatvā idāni okāso na bhavissati, paccūsakāle gamissāmīti pattacīvaraṃ samīpe katvā sabbaṃ divasabhāgaṃ paṭhamayāma majjhimayāmañca dhammaṃ vācetvā pacchimayāme ekasmiṃ there uddesaṃ gahetvā nikkhante pattacīvaraṃ gahetvā teneva saddhiṃ nikkhanto.
tato  ‘‘na mañce mayhaṃ catūhi iriyāpathehi maggaphalaṃ uppajjissati arahattaṃ apatvā neva mañce piṭṭhiṃ pasāressāmi, na pāde dhovissāmīti mañcaṃ ussāpetvā ṭhapesi.
idāni  me tiṃsavassāni samaṇadhammaṃ karontassa, nāsakkhiṃ arahattaṃ pāpuṇituṃ, addhā me imasmiṃ attabhāve maggovā phalaṃvā natthi, na me laddhaṃ sabrahmacārīhi saddhiṃ visuddhipavāraṇaṃ pavāretunti cintesi.
bho  mahāsīvatthera devatāpi tayā saddhiṃ keḷiṃ karonti, anucchavikaṃ nu kho te etanti vipassanaṃ vaḍḍhetvā saha paṭisambhidāhi arahattaṃ aggahesi. so idāni nipajjissāmīti senāsanaṃ paṭijaggitvā mañcakaṃ paññapetvā udakaṭṭhāne udakaṃ paccupaṭṭhapetvā pāde dhovissāmīti sopānaphalake nisīdi.
apetha  bhante mātugāmoti okāsaṃ kāretvā theraṃ upasaṅkamitvā vanditvā purato ukkuṭiko nisīditvā pāde dhovissāmīti āha.
te  paṇītatarā devā,
akaniṭṭhā yasassino.
antime vattamānamhi,
so nivāso bhavissati.
dhammadāyādā  me bhikkhave bhavatha, mā āmisadāyādā, atthi me tumhesu anukampā, kinti me sāvakā dhammadāyādā bhaveyyuṃ, no āmisadāyādāti. tumhe ca bhikkhave āmisadāyādā bhaveyyātha, no dhammadāyādā. tumhepi tena ādiyā bhaveyyātha, āmisa dāyādā satthusāvakā viharanti, no dhammadāyādāti. ahampitena ādiyo bhaveyyaṃ āmisadāyādā satthu sāvakā viharanti, no dhammadāyādāti. tumhe ca me bhikkhave dhammadāyādā bhaveyyātha no āmisadāyādā. tumhepi tena ādiyā bhaveyyātha dhammadāyādā satthu sāvakā viharanti, no āmisadāyādāti. ahampi tena na ādiyo bhaveyyaṃ. dhammadāyādā satthu sāvakā viharanti, no āmisadāyādāti. tasmātiha me bhikkhave dhammadāyādā bhavatha, mā āmisadāyādā, atthime tumhesu anukampā, kinti me sāvakā dhammadāyādā bhaveyyuṃ, no āmisadāyādāti.
kahaṃ  buddho kahaṃ bhagavā kahaṃ devadevo narāsabho purisasīhoti bhagavantaṃ pariyesanti.
vuttampicetaṃ  ‘‘tena kho pana samayena bhagavā sakkato hoti garukato mānito pūjito apacito lābhī cīvara piṇḍapātasenāsanagilānapaccayabhesajjaparikkhārānaṃ, bhikkhusaṅghopi kho sakkato hoti…pe॰… parikkhārāna’’nti.
yāvatā kho cunda etarahi saṅgho vā gaṇo vā loke uppanno, nāhaṃ cunda aññaṃ ekasaṅghampi samanupassāmi, evaṃ lābhagga yasaggapattaṃ, yathariva cunda bhikkhusaṅghoti.
amhākaṃ  ācariyassa detha, upajjhāyassa dethāti uccāsadda mahāsaddaṃ karonti. sā ca nesaṃ pavatti bhagavatopi pākaṭā ahosi. tato bhagavā ananucchavikanti dhammasaṃvegaṃ uppādetvā cintesi.
paccayā akappiyāti na sakkā sikkhāpadaṃ paññapetuṃ. paccayapaṭibaddhā hi kulaputtānaṃ samaṇadhammavutti. handāhaṃ dhammadāyādapaṭipadaṃ desemi.
sā  sikkhākāmānaṃ kulaputtānaṃ sikkhāpadapaññatti viya bhavissati nagaradvāre ṭhapitasabbakāyikaādāso viya ca, yathā hi nagara dvāre ṭhapite sabbakāyike ādāse cattāro vaṇṇā attano chāyaṃ disvā vajjaṃ pahāya niddosā honti.
so  hi brāhmaṇa bhagavā anuppannassa maggassa uppādetā, asañjātassa maggassa sañjanetā, anakkhātassa maggassa akkhātā, maggaññū maggavidū maggakovidotica. so hāvuso bhagavā jānaṃ jānāti, passaṃ passati cakkhubhūto ñāṇabhūto dhammabhūto brahmabhūto vattā pavattā atthassa ninnetā amatassa dātā dhammassāmī tathāgatotica, ….
paṇītena  khādanīyena bhojanīyena sahatthā santappesi sampavāresi.
are  tvaṃ sugatātirittampi piṇḍapātaṃ paṭikkhipitvā īdisaṃ icchaṃ uppādesi.
dubbharo  bhikkhu na sakkā posituṃ.
amhākaṃ  bhadanto subharo thokenapi tussati, mayameva naṃ posissāmāti paṭiññaṃ katvā posenti.
‘‘are  tvaṃ nāma tadā sugatātirittampi piṇḍapātaṃ paṭikkhipitvā tathā jighacchādubbalyaparetopi samaṇadhammaṃ katvā ajja kosajjamanuyuñjasi’’ –
yā  ca kho ānandakathā abhisallekhitā cetovinīvaraṇasappāyā ekantanibbidāya virāgāya nirodhāya upasamāya abhiññāya sambodhāya nibbānāya saṃvattati. seyyathidaṃ appicchakathāti …,.
idamavoca  bhagavā, idaṃ vatvāna sugato uṭṭhāyāsanā vihāraṃ pāvisi.
imaṃ  mayā saṃkhittena uddesaṃ uddiṭṭhaṃ vitthārena avibhattaṃ, dhammapaṭiggāhakā bhikkhū uggahetvā ānandaṃ vā kaccānaṃ vā upasaṅkamitvā pucchissanti, te mayhaṃ ñāṇena saṃsandetvā kathessanti, tato dhammapaṭiggāhakā puna maṃ pucchissanti, tesaṃ ahaṃ sukathitaṃ bhikkhave ānandena, sukathitaṃ kaccānena, maṃ cepi tumhe ekamatthaṃ puccheyyātha, ahampi naṃ evameva byākareyyanti.
cūḷagosiṅgasutta
evaṃ  me sutaṃ ekaṃ samayaṃ bhagavā nātike viharati giñjakāvasathe, tena kho pana samayena āyasmā ca anuruddho āyasmā ca nandiyo āyasmā ca kimilo gosiṅgasālavanadāye viharanti. athakho bhagavā sāyanhasamayaṃ paṭisallānā vuṭṭhito yena gosiṅgasālavanadāyo, tenupasaṅkami. addasā kho dāyapālo bhagavantaṃ dūratova āgacchantaṃ. disvāna bhagavantaṃ etadavoca ‘‘mā mahāsamaṇa etaṃ dāyaṃ pāvisi, santettha tayo kulaputtā attakāmarūpā viharanti, mā tesaṃ aphāsukamakāsī’’ti.
ahaṃ  ime kulaputte paggaṇhitvā ukkaṃsitvā paṭisanthāraṃ katvā dhammaṃ nesaṃ desessāmīti.
assosi  kho āyasmā anuruddho dāyapālassa bhagavatā saddhiṃ mantayamānassa. sutvāna dāyapālaṃ etadavoca, mā āvuso dāyapāla bhagavantaṃ vāresi, satthā no bhagavā anuppattoti.
mayaṃ  tayo janā idha viharāma, aññe pabbajitā nāma natthi, ayañca dāyapālo pabbajitena viya saddhiṃ katheti, ko nu kho bhavissatīti.
ayaṃ  dāyapālo phaṇakataṃ āsivisaṃ gīvāya gahetuṃ hatthaṃ pasārentoviya loke aggapuggalena saddhiṃ kathentova na jānāti, aññatarabhikkhunā viya saddhiṃ kathetīti.
mayaṃ  tayo janā samaggavāyaṃ vasāma. sacāhaṃ ekakova paccuggamanaṃ karissāmi. samaggavāso nāma na bhavissatīti piyamitte gahetvāva paccuggamanaṃ karissāmi. yathā ca bhagavā mayhaṃ piyo, evaṃ sahāyānampi me piyoti, tehi saddhiṃ paccuggamanaṃ kātukāmo sayaṃ akatvāva upasaṅkami.
tassa  mayhaṃ bhante evaṃ hoti, yaṃ nūnāhaṃ sakaṃ cittaṃ nikkhipitvā imesaṃyeva āyasmantānaṃ cittassa vasena vatteyyanti. so kho ahaṃ bhante sakaṃ cittaṃ nikkhipitvā imesaṃyeva āyasmantānaṃ cittassa vasena vattāmi, nānāhi kho no bhante kāyā ekañca pana maññe cittanti.
sādhu  sādhu anuruddhā, kacci pana vo anuruddhā appamattā ātāpino pahitattā viharathāti.
taggha mayaṃ bhante appamattā ātāpino pahitattā viharāmāti.
yathā  kathaṃ pana tumhe anuruddhā appamattā ātāpino pahitattā viharathāti.
atthi  pana vo anuruddhā evaṃ appamattānaṃ ātāpīnaṃ pahitattānaṃ viharantānaṃ uttarimanussadhammā alamariyañāṇadassanaviseso adhigato phāsuvihāroti.
kiṃ  hi no siyā bhante. idha mayaṃ bhante yāvadeva ākaṅkhāma, vivicceva kāmehi vivicca akusalehi dhammehi savitakkaṃ savicāraṃ vivekajaṃ pītisukhaṃ paṭhamaṃ jhānaṃ upasampajja viharāma, ayaṃ kho no bhante amhākaṃ appamattānaṃ ātāpīnaṃ pahitattānaṃ viharantānaṃ uttarimanussadhammā alamariyañāṇadassanaviseso adhigato phāsuvihāroti.
sagāthāvaggasaṃyutta aṭṭhakathā
yakkhasaṃyutta
āḷavakasutta
evaṃ  me sutaṃ ekaṃ samayaṃ bhagavā āḷaviyaṃ viharati āḷavakassa yakkhassa bhavane.
nāsakkhi  migaṃ gahetunti apavādamocanatthaṃ kājenādāya āgacchanto nagarassāvidūre bahalapattapalāsaṃ mahānigrodhaṃ disvā parissamavinodanatthaṃ tassa mūlamupagato.
ye  ye vajjā honti, te te sandhāya ‘‘yo jīvitatthiko, so nikkhamatū’’ti bhaṇati.
rājā  core gahetvā yakkhassa detīti manussā corakamma to paṭiviratā. tato aparena samayena navacorānaṃ abhāvena purāṇacorānañca parikkhayena bandhanāgārāni suññāni ahesuṃ.
rājā  amhākaṃ pitaraṃ amhākaṃ pitāmahaṃ pesetīti manussā khobhaṃ karissanti, mā vo etaṃ ruccīti vāresi.
natthi  deva nagare dārako ṭhapetvā antepure tava puttaṃ āḷavakakumāranti.
atha  kho āḷavako yakkho yena bhagavā tenupasaṅkami, upasaṅkamitvā bhagavantaṃ etadavoca nikkhama samaṇāti. sādhāvusoti bhagavā nikkhami. pavisa samaṇāti. sādhāvusoti bhagavā pāvisi. dutiyampi kho oḷavako yakkho bhagavantaṃ etadavoca nikkhama samaṇāti. sādhāvusoti bhagavā nikkhami. pavisa samaṇāti. sādhāvusoti bhagavā pāvisi. tatiyampi kho āḷavako yakkho bhagavantaṃ etadavoca nikkhama samaṇāti. sādhāvusoti bhagavā nikkhami. pavisa samaṇāti. sādhāvusoti bhagavā pāvisi. catutthampi kho āḷavako yakkho bhagavantaṃ etadavoca nikkhama samaṇāti. na khvāhaṃ taṃ āvuso nikkhamissāmi. yaṃ te karaṇīyaṃ, taṃ karohīti. pañhaṃ taṃ samaṇa pucchissāmi, sace me na byākarissasi, cittaṃ vā te khipissāmi, hadayaṃ vā te phālessāmi, pādesu vā gahetvā pāragaṅgāya khipissāmīti. na khvāhaṃ taṃ āvuso passāmi sadevake loke samārake sabrahmake sassamaṇabrāhmaṇiyā pajāya sadevamanussāya, yo me cittaṃ vā khipeyya hadayaṃ vā phāleyya pādesu vā gahetvā pāragaṅgāya khipeyya. apica tvaṃ āvuso puccha yadā kaṅkhasīti.
ko  so bhagavānāma, yo mama bhavanaṃ paviṭṭhoti āha.
na tvaṃ āvuso jānāsi bhagavantaṃ amhākaṃ satthāraṃ, yo tusitabhavane ṭhito pañcamahāvilokitaṃ viloketvātiādinā nayena yāva dammacakkapavattanā kathentā paṭisandhiādīsu dvattiṃsapubbanimittāni vatvā imānipi tvaṃ āvuso acchariyāni nāddasāti codesuṃ.
passatha  dāni tumhākaṃ vā satthā mahānubhāvo, ahaṃ vāti dakkhiṇapādena saṭṭhiyojanamattaṃ kelāsapabbatakūṭaṃ akkami.
yaṃ  nūnāhaṃ kenaci ajeyyaṃ dussāvudhaṃ muñceyyanti.
idaṃ  kāraṇaṃ mettāvihārayutto samaṇo, handa naṃ rosetvā mettāya viyojemīti iminā sambandhenetaṃ vuttaṃ, atha kho āḷavako yakkho yena bhagavā…pe॰… nikkhama samaṇāti.
‘‘subbaco  vatāyaṃ samaṇo ekavacaneneva nikkhanto, evaṃ nāma nikkhametuṃ sukhaṃ samaṇaṃ akāraṇenevāhaṃ sakalarattiṃ yuddhena abbhuyyāsinti muducitto hutvā puna cintesi –
subbaco  ayaṃ samaṇo nikkhamāti vutto nikkhamati. pavisāti vutto pavisati. yaṃnūnāhaṃ imaṃ samaṇaṃ evameva sakalarattiṃ kilametvā pāde gahetvā pāragaṅgāya khipeyyanti pāpakaṃ cittaṃ uppādetvā catutthavāraṃ āha nikkhama samaṇāti.
kiṃ  sūdha vittaṃ purisassa seṭṭhaṃ,
kiṃsu suciṇṇaṃ sukhamāvahāti.
kiṃsu have sādutaraṃ rasānaṃ,
kathaṃ jīviṃ jīvitamāhu seṭṭhanti.
saddhīdha  vittaṃ purisassa seṭṭhaṃ,
dhammo suciṇṇo sukhamāvahāti.
saccaṃ have sādutaraṃ rasānaṃ,
paññājīviṃ jīvitamāhu seṭṭhanti..
saddho  sīlena sampanno,
yaso bhogasamappito.
yaṃ yaṃ padesaṃ bhajati,
tattha tattheva pūjitoti vacanato –
saccena  vācenudakampi dhāvati,
visampi saccena hananti paṇḍitā.
saccena devo thanayaṃ pavassati,
sacce ṭhitā nibbutiṃ patthayanti..
yekecime atthi rasā pathabyā,
saccaṃ tesaṃ sādutaraṃ rasānaṃ.
sacce ṭhitā samaṇabrāhmaṇā ca,
taranti jātimaraṇassa pāranti..
kathaṃsu  tarati oghaṃ, kathaṃsu tarati aṇṇavaṃ.
kathaṃsu dukkhamacceti, kathaṃsu parisujjhati..
saddhāya  tarati oghaṃ, appamādena aṇṇavaṃ.
vīriyena dukkhamacceti, paññāya parisujjhati..
kathaṃsu  labhate paññaṃ, kathaṃsu vindate dhanaṃ.
kathaṃsu kittiṃ pappoti, kathaṃ mittāni ganthati.
asmā lokā paraṃ lokaṃ, kathaṃ pecca na socatīti–
saddahāno  arahataṃ, dhammaṃ nibbānapattiyā.
sussūsaṃ labhate paññaṃ, appamatto vicakkhaṇo..
patirūpakārī  dhuravā, uṭṭhātā vindate dhanaṃ.
saccena kittiṃ pappoti, dadaṃ mittāni ganthati..
asmā loko paraṃ lokaṃ, evaṃ pecca na socati.
yassete  caturo dhammā,
saddhassa gharamesino.
saccaṃ dammo dhiti cāgo,
sa ve pecca na socati.
iṅgha  aññepi pucchassu,
puthū samaṇabrāhmaṇe.
yadi saccā dhammā cāgā,
khantyā bhiyyodha vijjhati..
kathaṃ  nu dāni puccheyyaṃ, puthū samaṇabrāhmaṇe.
yohaṃ ajja pajānāmi, yo attho samparāyiko..
atthāya  vata me buddho, vāsāyāḷavimāgamā.
yohaṃ ajja pajānāmi, yattha dinnaṃ mahapphalaṃ..
so  ahaṃ vicarissāmi, gāmā gāmaṃ purā puraṃ.
namassamāno sambuddhaṃ, dhammassa ca sudhammataṃ..
imaṃ  kumāraṃ satapuññalakkhaṇaṃ,
sabbaṅgupetaṃ paripuṇṇabyañjanaṃ.
udaggacitto sumano dadāmi te,
paṭiggaha lokahitāya cakkhumāti..
dīghāyuko  hotu ayaṃ kumāro,
tuvañca yakkha sukhito bhavāhi.
abyādhitā lokahitāya tiṭṭhatha.
ayaṃ kumāro saraṇamupeti buddhaṃ…pe॰… dhammaṃ…pe॰… saṅghaṃ..
mahāvaggasaṃyutta aṭṭhakathā
ekaṃ  samayaṃ bhagavā sāvatthiyaṃ viharati jetavane anāthapiṇḍikassa ārāme. tena kho pana samayena āyasmā sāriputto magadhesu viharati nālakagāmake ābādhiko dukkhito bāḷhagilāno. cundo ca samaṇuddeso āyasmato sāriputtassa upaṭṭhāko hoti.
atha kho āyasmā sāriputto teneva ābādhena parinibbāyi. atha kho cundo samaṇuddeso āyasmato sāriputtassa pattacīvaramādāya yena sāvatthi jetavanaṃ anāthapiṇḍikassa ārāmo, yenā yasmā ānando tenupasaṅkami, upasaṅkamitvā āyasmantaṃ ānandaṃ abhivādetvā ekamantaṃ nisīdi, ekamantaṃ nisinno kho cundo samaṇuddeso āyasmantaṃ ānandaṃ etadavoca ‘‘āyasmā bhante sāriputto parinibbuto, idamassa pattacīvara’’nti. atthi kho idaṃ āvuso cunda kathā pābhataṃ bhagavantaṃ dassanāya, āyāmāvuso cunda, yena bhagavā tenupasaṅkamissāma, upasaṅkamitvā bhagavato etamatthaṃ ārocessāmāti. ‘‘evaṃ bhante’’ti kho cundo samaṇuddeso āyasmato ānandassa paccassosi.
buddhā  nu kho paṭhamaṃ parinibbāyanti, udāhu aggasāvakāti.
anujānātu  me bhante bhagavā, anujānātu sugato. parinibbāna kālo me, ossaṭṭho me āyusaṅkhāroti.
kattha  parinibbāyissasi sāriputtāti.
atthi bhante magadhesu nālakagāme jātovarako, tatthāhaṃ parinibbāyissāmīti.
yassa dāni tvaṃ sāriputta kālaṃ maññasi, idāni pana te jeṭṭhakaniṭṭha bhātikānaṃ tādisassa bhikkhuno dassanaṃ dullabhaṃ bhavissati, desehi nesaṃ dhammanti āha.
athakho  āyasmā ca ānando cundo ca samaṇuddeso yena bhagavā tenupasaṅkamiṃsu, upasaṅkamitvā bhagavantaṃ abhivādetvā ekamantaṃ nisīdiṃsu, ekamantaṃ nisinno kho āyasmā ānando bhagavantaṃ etadavoca ‘‘ayaṃ bhante cundo samaṇuddeso ‘evamāha āyasmā bhante sāriputto  parinibbuto, idamassa pattacīvara’nti. apica me bhante ‘madhuraka jāto viya kāyo, disāpi me na pakkhāyanti, dhammāpi maṃ nappaṭibhanti āyasmā sāriputto parinibbuto’ti’’ sutvā–
appakenapi  medhāvī, pābhatena vicakkhaṇo.
samuṭṭhāpeti attānaṃ, aṇuṃ aggiṃva sandhamanti..
yo  pabbajī jātisatāni pañca,
pahāya kāmāni manoramāni.
taṃvītarāgaṃ susamāhitindriyaṃ.
parinibbutaṃ vandatha sāriputtaṃ..
khantibalo pathavisamo na kuppati,
nacāpi cittassa vasena vattati.
anukampako kāruṇiko ca nibbuto,
parinibbutaṃ vandatha sāriputtaṃ..
caṇḍālaputto  yathā nagaraṃ paviṭṭho,
nīcamano carati kaḷopihattho.
tathā ayaṃ viharati sāriputto,
parinibbutaṃ vandatha sāriputtaṃ..
usabho yathā chinnavisāṇako,
aheṭṭhayanto carati purantare vane.
tathā ayaṃ viharati sāriputto.
parinibbutaṃ vandatha sāriputtanti..
apica  me bhante madhurakajāto viya kāyo.
kiṃ  nukho te ānanda sāriputto sīlakkhandhaṃ vā ādāya parinibbuto, samādhikkhandhaṃ vā ādāya parinibbuto, paññākkhandhaṃ vā ādāya parinibbuto, vimuttikkhandhaṃ vā ādāya parinibbuto, vimutti ñāṇadassanakkhandhaṃ vā ādāya parinibbutoti.
nanu  taṃ ānanda mayā paṭikacceva akkhātaṃ sabbehi piyehi manā pehi nānābhāvo vinābhāvo aññathābhāvo, taṃ kutettha ānanda labbhā ‘‘yaṃ taṃ jātaṃ bhūtaṃ saṅkhataṃ palokadhammaṃ, taṃ vata māpalujjī’’ti netaṃ ṭhānaṃ vijjati.
dasakaniddesa
tattha  katamaṃ tathāgatassa ṭhānañca ṭhānato aṭṭhānañca aṭṭhānato yathābhūtaṃ ñāṇaṃ. idha tathāgato ‘‘aṭṭhānametaṃ anavakāso yaṃ diṭṭhisampanno puggalo kañci saṅkhāraṃ niccato upagaccheyya netaṃ ṭhānaṃ vijjatī’’ti pajānāti, ‘‘ṭhānañca kho etaṃ vijjati yaṃ puthujjano kañci saṅkhāraṃ niccato upagaccheyya ṭhānametaṃ vijjatī’’ti –
kammato  dvārato ceva.
kappaṭṭhitiyato tathā.
pākasādhāraṇādīhi.
viññātabbo vinicchayo..
mayā  bhante uppanno coro na sakkā paṭibāhituṃ, saṅgho parasamuddaṃ gacchatu, ahaṃ samuddārakkhaṃ karissāmīti.
āvuso mahāsoṇa abhiruha mahāulumpanti.
nāhaṃ  bhante tumhesu agacchantesu gamissāmīti yāvatatiyaṃ kathetvāpi theraṃ āropetuṃ asakkontā nivattiṃsu.
evarūpassa  nāma lābhaggayasaggappattassa sarīradhātunicayaṭṭhānaṃ anāthaṃ jātanti cintayamāno nisīdi.
bhante  etaṃ paṇṇakhādakamanussānaṃ vasanaṭṭhānaṃ, dhūmo paññāyati, ahaṃ purato gamissāmīti theraṃ vanditvā attano bhavanaṃ agamāsi. thero sabbampi bhayakālaṃ paṇṇakhādakamanusse nissāya vasi.
āvuso mahāsoṇa bhikkhāhāro paññāyatīti vatvā pattacīvaraṃ āropetvā cīvaraṃ pārupitvā pattaṃ nīharitvā aṭṭhāsi.
mahāsoṇatthero  pañcabhikkhusataparivāro maṇḍalārāmavihāraṃ patto, ekeko navahatthasāṭakena saddhiṃ ekekakahāpaṇagghanakaṃ piṇḍapātaṃ detūti manusse avocuṃ.
anāyatane  naṭṭhānaṃ attabhāvānaṃ pamāṇaṃ natthi, buddhānaṃ upaṭṭhānaṃ karissāmīti cetiyaṅgaṇaṃ gantvā appaharitaṃ karoti.
mayaṃ  tāva mahallakā, idaṃ nāma bhavissatīti na sakkā jānituṃ, tuvaṃ attānaṃ rakkheyyāsīti.
kahaṃ  vattabbakanigrodhatthero, kahaṃ vattabbakanigrodhattheroti pucchitvā tassa santikaṃ agamaṃsu.
kiṃ  thero piyāyatīti.
kīdiso theroti.
dhammasakaṭassa  akkho bhijjati akkho bhijjatīti paridevamāno vicari.
8. sammappadhānavibhaṅga
1. suttantabhājanīyavaṇṇanā
cattārome  āvuso sammappadhānā. katame cattāro. idhāvuso bhikkhu anuppannā me pāpakā akusalā dhammā uppajjamānā anatthāya saṃvatteyyunti ātappaṃ karoti, uppannā me pāpakā akusalā dhammā appahīyamānā anatthāya saṃvatteyyunti ātappaṃ karoti, anuppannā me kusalā dhammā anuppajjamānā anatthāya saṃvatteyyunti ātappaṃ karoti, anuppannā me kusalā dhammā anuppajjamānā anatthāya saṃvatteyyunti ātappaṃ karoti, uppannā me kusalā dhammā nirujjhamānā anatthāya saṃvatteyyunti ātappaṃ karotīti.
upajjhāyo  me ativiya pasannacitto vandati, kiṃ nu kho pupphāni labhitvā pūjaṃ kareyyāsīti cintesi.
‘‘kadā  āgatosīti pucchi’’
tvaṃ  amhe uccākulāti sallakkhesi.
16. ñāṇavibhaṅga
10. dasakaniddesavaṇṇanā
ekissā lokadhātuyā
aṭṭhānametaṃ  anavakāso yaṃ ekissā lokadhātuyā dve arahanto sammāsambuddhā apubbaṃ acarimaṃ uppajjeyyuṃ, netaṃ ṭhānaṃ vijjatīti pajānāti.
ajja  satthā parinibbāyati, ajja sāsanaṃ osakkati, pacchimadassanaṃ dāni idaṃ amhākanti dasabalassa parinibbutadivasato mahantataraṃ kāruññaṃ karissanti.
ekapuggalo  bhikkhave loke uppajjamāno uppajjati acchariyamanusso, katamo ekapuggalo tathāgato bhikkhave arahaṃ sammāsambuddhoti.
jhānavibhaṅga
suttantabhājanīya
abhikkante  paṭikkante sampajānakārī hoti.
sato  sampajāno abhikkamati,
sato sampajāno paṭikkamatīti vuttaṃ..
kinnū me ettha gatena attho atthi natthīti atthānatthaṃ pariggahetvā atthapariggaṇhanaṃ sātthakasampajaññaṃ.
āmisatopi  vaḍḍhi atthoyeva, taṃ nissāya brahmacariyā nuggahāya paṭipannattāti vadanti.
mayā  pabbajitadivasato paṭṭhāya bhikkhunā saddhiṃ dvekathā nāma nakathitapubbā, aññasmiṃ divase uparivisesaṃ nibbattessāmīti cintetvā ‘‘kiṃ bhante’’ti paṭivacanaṃ adāsi.
bhante  ete manussā tumhākaṃ kiṃhonti, mātipakkhato sambandhā pitipakkhatoti.
āvusoyaṃ  mātāpitūhipi dukkaraṃ, taṃ ete manussā amhākaṃ karonti, pattacīvarampi no etesaṃ santakameva, etesaṃ ānubhāvena neva bhaye bhayaṃ na chātake chātakaṃ jānāma, edisānāma amhākaṃ upakārino natthīti tesaṃ guṇe kathento gacchati.
kammaṭṭhānaṃ  nāma atthītipi saññaṃ akatvā gāmaṃ piṇḍāya pavisitvā ananulomikena gihisaṃsaggena saṃsaṭṭho caritvā ca bhuñjitvā ca tuccho nikkhamati.
āvuso  tumhe na iṇaṭṭā na bhayaṭṭā na ājīvikā pakatā pabbajitā, dukkhā muccitukāmā panettha pabbajitā. tasmā gamane uppannakilesaṃ gamaneyeva nigaṇhatha. ṭhāne, nisajjāya, sayane uppannakilesaṃ sayaneyeva niggaṇhathāti.
ayaṃ  bhikkhu tuyhaṃ uppannaṃ vitakkaṃ jānāti, ananucchavikaṃ te etanti attānaṃ paṭicodetvā vipassanaṃ vaḍḍhetvā ariyabhūmiṃ okkamati.
ayaṃ  thero punappunaṃ nivattitvā gacchati, kiṃ nukho maggamūḷho udāhu kiñci pamuṭṭhoti samullapanti.
kinnū  kho ete amheheva saddhiṃ na sallapanti udāhu añña maññampi, yadi aññamaññampi na sallapanti, addhā vivādajātā bhavissanti.
aññaṃ  uppajjate cittaṃ, aññaṃ cittaṃ nirujjhati.
avīci manusambandho, nadī sotova vattati..
ālokite vilokite sampajānakārī hoti.
sace  bhikkhave nandassa puratthimā disā āloketabbā hoti, sabbaṃ cetasā samannāharitvā nando puratthimaṃ disaṃ āloketi ‘evaṃ me puratthimaṃ disaṃ ālokayato nābhijjhā domanassā pāpakā akusalā dhammā anvāssavissantī’ti. itiha sātthaka sampajāno hoti. sace bhikkhave nandassa pacchimā disā, uttarā disā, dakkhiṇā disā, uddhaṃ, adho, anudisā anuviloketabbā hoti, sabbaṃ cetasā samannāharitvā nando anudisaṃ anuviloketi ‘evaṃ me anudisaṃ anuvilokayato…pe॰… sampajāno hotīti….
bhavaṅgā  vajjanañceva, dassanaṃ sampaṭicchanaṃ.
santīraṇaṃ voṭṭhabbanaṃ, javanaṃ bhavati sattamaṃ..
samiñjite  pasārite sampajānakārī hoti.
samiñjite pahāriteti pabbānaṃ samiñjana pasāraṇe.
kasmā  bhante sahasā hatthaṃ samiñjitvā puna yathāṭhāne ṭhapetvā saṇikaṃ samiñjitthāti.
yato paṭṭhāya mayā āvuso kammaṭṭhānaṃ manasikātuṃ āraddho, na me kammaṭṭhānaṃ muñjitvā hattho samiñjitapubbo, idāni pana me tumhehi saddhiṃ kathayamānena kammaṭṭhānaṃ muñcitvā samiñjito, tasmā puna yathā ṭhāne ṭhapetvā samiñjesinti.
sādhu  bhante bhikkhunā nāma evarūpena bhavitabbanti.
saṅghāṭipattacīvaradhāraṇe sampajānakārī hoti.
puggalapaññattiaṭṭhakathā
ekakaniddesa
katamo  ca puggalo samayavimutto, idhekacco puggalo kālena kālaṃ samayena samayaṃ aṭṭha vimokkhe kāyena phusitvā viharati, paññāya cassa disvā ekacce āsavā parikkhīṇā honti. ayaṃ vuccati puggalo samayavimutto.
asamayavimutta
katamo  ca puggalo asamayavimutto, idhekacco puggalo naheva kho kālena kālaṃ samayena samayaṃ aṭṭhavimokkhe kāyena phusitvā viharati, paññāya cassa disvā āsavā parikkhīṇā honti. ayaṃ vuccati puggalo asamayavimutto. sabbepi ariya puggalā ariye vimokkhe asamayavimuttā.
kuppākuppaniddesa
katamo  ca puggalo kuppadhammo, idhekacco puggalo lābhī hoti rūpasahagatānaṃ vā arūpasahagatānaṃ vā samāpattīnaṃ, so ca kho na nikāmalābhī hoti na akicchalābhī na akasira lābhī, na yatthicchakaṃ yadicchakaṃ yāvaticchakaṃ samāpajjatipi vuṭṭhātipi, ṭhānaṃ kho panetaṃ vijjhati, yaṃ tassa puggalassa pamādamāgamma tā samāpattiyo kuppeyyuṃ. ayaṃ vuccati puggalo kuppadhammo.
sattakkhattuparama sotāpanna
katamo  ca puggalo sattakkhattuparamo, idhekacco puggalo tiṇṇaṃ saṃyojanānaṃ parikkhayā sotāpanno hoti avinipāta dhammo niyato sambodhiparāyaṇo, so sattakkhattuṃ deve ca mānuse ca sandhāvitvā saṃsaritvā dukkhassantaṃ karoti, ayaṃ vuccati puggalo sattakkhattuparamo.
sotāpanna adhippāyya
soto  sototi hidaṃ sāriputta vuccati, katamo nukho sāriputta sototi. ayameva hi bhante ariyo aṭṭhaṅgiko maggo soto. seyyathidaṃ, sammādiṭṭhi…pe॰… sammāsamādhīti. sotāpanno sotāpannoti hidaṃ sāriputta vuccati, katamo nukho sāriputta sotāpannoti. yo hi bhante iminā ariyena aṭṭhaṅgikena maggena samannāgato, ayaṃ vuccati sotāpanno, svāyaṃ āyasmā evaṃnāmo evaṃgotto iti vāti, itivā….
kolaṃ kola sotāpanna
katamo  ca puggalo kolaṃ kolo. idhekacco puggalo tiṇṇaṃ saṃyojanānaṃ parikkhayā sotāpanno hoti avinipātadhammo niyato sambodhiparāyaṇo, so dve vā tīṇi vā kulāni sandhāvitvā saṃsaritvā dukkhassantaṃ karoti, ayaṃ vuccati kolaṃ kolo.
ekabījī sotāpanna
katamo  ca puggalo ekabījī, idhekacco puggalo tiṇṇaṃ saṃyojanānaṃ parikkhayā sotāpanno hoti avinipātadhammo niyato sambodhiparāyaṇo, so ekaṃyeva mānusakaṃ bhavaṃ nibbattetvā dukkhassantaṃ karoti, ayaṃ vuccati puggalo ekabījī.
sakadāgāminiddesa
katamo  ca puggalo sakadāgāmī, idhe kacco puggalo tiṇṇaṃ saṃyojanānaṃ parikkhayā rāgadosamohānaṃ tanuttā sakadāgāmī hoti sakideva imaṃ lokaṃ āgantvā dukkhassantaṃ karoti. ayaṃ vuccati puggalo sakadāgāmī.



